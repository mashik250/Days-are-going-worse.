২০২৪ সালের ০৫ আগস্ট জুলাই গণ-অভ্যুত্থানে্র মিছিলে গুলিবিদ্ধ হয়ে পরবর্তীতে ০৮ আগস্ট শহীদ হওয়া ছাত্রশিবির রাজশাহী মহানগরের তৎকালীন সাংগঠনিক সম্পাদক আলী রায়হানের কবর জিয়ারত করেছে ছাত্রশিবির নেতাকর্মীরা।

শহীদ আলী রায়হান রাজশাহী কলেজের হিসাববিজ্ঞান বিভাগে পড়তেন। তিনি কলেজ শাখা ছাত্রশিবিরের সভাপতির দায়িত্বও পালন করেছিলেন। শাহাদাতবরণকালে তিনি রাজশাহী মহানগরের সাংগঠনিক সম্পাদকের দায়িত্ব পালন করছিলেন। তাঁর বাড়ি রাজশাহীর বাগমারা উপজেলার তাহেরপুরে।
